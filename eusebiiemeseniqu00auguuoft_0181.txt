—175—

sequentia tribuuntur. Nam non sunt verba Davidis ex Psal-
mis, set] verba Iesaiae Prophetae c. XLV. 2. et Pauli
Apostoli ι Cor. XV. 55. Videmus hoc exemplo, quam late
pateat nexus veteris et novi testamenti. Prophetae utri-
usque foederis εἰς τό ἕν εἶσι, h. e. efficiunt unum et
commune testimonium, eorumque interpres atque os est
David.

P. 28. Τόν διάβολον ἔδησεν etc. Respicit haec
narratio locos Jes. LXVI. 24. Apocal. XII. XX. aliosque,
ubi de poena et sede infernali Diaboli est sermo. In Evan-
gelio Nicodemi vers. latin. c. XXIII. p. 134. ita relatum
legitur: „Et cum loqueretur Princeps inferorum ad Satan,
tunc Rex gloriae dixit ad ipsum principem inferorum Be-
elzebub: Erit Satan princeps sub potestate tua in perpe-
tua saecula substitutus in locum Adae et filiorum ejus
justorum meorum.“

